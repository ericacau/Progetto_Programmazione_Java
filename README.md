Realizzare un programma Java per la gestione della lista degli ingressi in una piscina. 
Ogni elemento della lista conterrà l’indicazione della data di ingresso. 
Inoltre, nel caso in cui si tratti di un ingresso di un utente abbonato, l’elemento della lista dovrà riportare il nome dell’utente (nota: non è necessario gestire un archivio degli abbonati. E’ sufficiente riportare il nome dell’utente in ogni ingresso.). 
Nel caso invece in cui si tratti di un ingresso di un utente senza abbonamento, l’elemento della lista dovrà riportare il prezzo del biglietto di ingresso (che può non essere sempre lo stesso)

Il programma dovrà consentire di eseguire almeno le seguenti operazioni:
* aggiungere un nuovo ingresso
* visualizzare la lista degli ingressi di uno specifico giorno oppure di uno specifico mese in ordine di data
* visualizzare l’elenco di tutti gli ingressi di uno specifico utente abbonato
* visualizzare l’elenco degli incassi giornalieri di uno specifico mese
* visualizzare l’elenco con il numero degli ingressi in abbonamento giornalieri di uno specifico mese.

Il programma deve permettere di salvare l’elenco degli ingressi in un file binario e di caricarlo dal file precedentemente salvato sfruttando la serializzazione di oggetti.

Il programma dovrà essere dotato di un’interfaccia testuale (un menù) che consenta di utilizzare tutte le funzionalità implementate. Facoltativamente, potrà essere prevista (in aggiunta) un’interfaccia grafica.
